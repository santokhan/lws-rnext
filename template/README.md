আপনাকে অনেক অনেক অভিনন্দন, রিয়্যাক্ট এর শেষ এসাইনমেন্ট এ আপনি পৌঁছে গিয়েছেন। আশা করি, রিয়্যাক্ট সম্পর্কে আপনাদের অনেক ভাল একটি ধারণা হয়েছে । তাই, এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট এর জন্য আমরা পূর্বের মত HTML/ Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে । HTML Template টি গিটহাবে রিপোসিটরিতে "dist" folder এর ভিতরে পেয়ে যাবেন। সেই সাথে "api" নামক একটি ফোল্ডারে আমরা Backend Server এর কোড ও দিয়ে দিয়েছি। সার্ভার কিভাবে চালু করতে হবে সেটি সম্পর্কে "api" ফোল্ডারের ভেতরের README.md ফাইলে বিস্তারিত লিখে দেয়া হয়েছে ।

## এসাইনমেন্টে আপনাকে যা যা করতে হবেঃ

✓ হোম পেজে [Get Blogs](https://documenter.getpostman.com/view/9649334/2sA2rCU2NA#2897a572-6829-4303-89c2-d3942e08b3c9) এ রিকোয়েস্ট করে আপনাকে ব্লগ নিয়ে এসে দেখাতে হবে। এখানে API থেকে ১০ টি করে ব্লগ আসবে, আপনাকে Infinite Scroll ইমপ্লিমেন্ট করে স্ক্রল এর সাথে Sync রেখে ব্লগ নিয়ে এসে দেখাতে হবে ।

✓ হোম পেজে Infinite Scroll করে যখন একদম শেষ পর্যায়ে চলে আসবে, অর্থাৎ যখন সার্ভারে আর কোনো ব্লগ থাকবে না তখন সুন্দর করে একটি মেসেজ দিতে হবে যেন ইউজার বুঝতে পারে, সব ব্লগ চলে এসেছে, সার্ভারে আর কোনো ব্লগ নেই ।

✓ হোম পেজ থেকে ব্লগের কার্ডের যে কোনো জায়গায় ক্লিক করলে, Blog Details পেজে নিয়ে যাবে । তবে কার্ডের 3 Dots এ ক্লিক করলে Edit & Delete অপশন দেখাবে, এবং Author এর নামে ক্লিক করলে, Author এর প্রোফাইল পেজে নিয়ে যাবে ।

✓ হোম পেজে যেই ব্লগ গুলো API থেকে আসছে, এর মধ্যে যেই ব্লগ গুলো Logged In User নিজেই পোষ্ট করেছে, সেই ব্লগ গুলোর কার্ড এ 3 Dots দেখাবে । যেন সেই ডট গুলো তে ক্লিক করে ব্লগ Edit এবং Delete করা যায় । তবে ব্লগ শুধু Author-ই Edit এবং Delete করতে পারবে ।

✓ পুরো প্রজেক্টের যেখানেই Author এর নাম লিখা থাকবে, সেখানে নাম এ ক্লিক করলে Author এর প্রোফাইলে চলে যাবে এবং Author এর প্রোফাইলে তার Information এবং সে কি কি পোষ্ট করেছে সেগুলো দেখাবে ।

✓ হোম পেজে Most Popular সেকশনে [Get Popular](https://documenter.getpostman.com/view/9649334/2sA2rCU2NA#c27ae5db-7141-40c5-8873-2d3783b8eb99) থেকে থেকে ডেটা নিয়ে এসে দেখাতে হবে এবং এখানেও ব্লগ গুলোতে ক্লিক করলে ব্লগ ডিটেইলস এ নিয়ে যেতে হবে।

✓ Your Favourites সেকশন এ Logged ইন ইউজার এর ব্লগ গুলো নিয়ে আসতে হবে । ভিন্ন State এর কারণে যেন অনাকাঙ্ক্ষিত Error throw না করে সেদিকে খেয়াল রাখতে হবে ।

✓ ব্লগ ডিটেইলস পেজে [Get Single Blog](https://documenter.getpostman.com/view/9649334/2sA2rCU2NA#67700847-e104-44e9-8376-23de78211fc4) থেকে ডেটা নিয়ে এসে দেখাতে হবে । সেখানে টেমপ্লেটে দেয়া তথ্য গুলো ঠিক ঠাক ভাবে বসাতে হবে । ব্লগের কন্টেন্ট দেখানোর জন্যে `dangerouslySetInnerHTML` ব্যবহার করতে পারেন। এটি সম্পর্কে না জেনে থাকলে এই ব্লগ টি পড়তে পারেন - [When to use dangerouslySetInnerHTML in React?
](https://refine.dev/blog/use-react-dangerouslysetinnerhtml/#building-a-simple-example-app) । তবে `dangerouslySetInnerHTML` ব্যবহার করা বাধ্যতামূলক নয়।

✓ ব্লগ ডিটেইলস পেজে Floating অবস্থায় Like, Favourite এবং Comment বাটন রয়েছে। লাইকে ক্লিক করলে লাইক হবে, Favourite এ ক্লিক করলে Favourite লিস্ট JSON এ যাবে এবং Comment এ ক্লিক করলে Comment সেকশন নিয়ে যাবে । তবে, ইউজার যদি লগড ইন না থাকে, তাহলে ইউজার যখন Like বা Favourite করার চেষ্টা করবে, তখন সুন্দর করে বাধা দিতে হবে । Like/Unlike করার জন্যে [Like](https://documenter.getpostman.com/view/9649334/2sA2rCU2NA#6cb3ebf8-3712-4c57-a199-00a68a0dc5b8) এবং Favourite/Unfavourite করার জন্যে [Favourite](https://documenter.getpostman.com/view/9649334/2sA2rCU2NA#83133da8-1a93-4de5-90e9-74d76f9d4d35) এই API কল করতে হবে ।

✓ ব্লগ ডিটেইলস পেজের Comment সেকশনে Comment নিয়ে এসে দেখাতে হবে । এক্ষেত্রে পুর্বের 'Get Single Blog' এর রেসপন্স এই Comment গুলো থাকবে । তবে, লগইন না থাকা অবস্থায় Comment দেখা যাবে কিন্তু Comment করা যাবে না।

✓ Logged in ইউজার চাইলে নিজের Comment ডিলিট করতে পারবে । Comment ডিলিটের জন্যে টেমপ্লেটে আমরা কোনো কোড দেইনি। তাই সেটি আপনাকে নিজেই করতে হবে এবং Comment ডিলিট এর জন্যে API ডকুমেন্টেশন দেয়া হয়েছে, সে অনুযায়ী আপনাকে Implement করতে হবে ।

✓ নেভিগেশন বার এ Write নামে একটি বাটন রয়েছে, সেটি তে ক্লিক করলে Create Blog এ নিয়ে যাবে । তবে এই পেজ টি Private Route এর মধ্যে হবে। অর্থাৎ ইউজার **লগইন না থাকা** অবস্থায় এই পেজে যাওয়ার চেষ্টা করলে তাকে লগইন পেজে নিয়ে যাবে।

✓ Create Blog পেজের সব কিছুই Required Field অর্থাৎ ব্লগের জন্যে যা যা প্রয়োজন সব কিছু দিয়ে আপনাকে সাবমিট করতে হবে । কোনো কিছু এড না করে সাবমিট করার চেষ্টা করলে Error দেখাতে হবে । সাবমিট করার পরে, নতুন ব্লগ টির Details পেজে নিয়ে যেতে হবে । নতুন ব্লগ তৈরি করতে [Create New Blog](https://documenter.getpostman.com/view/9649334/2sA2rCU2NA#3c21c239-f743-4066-a8a2-cc003cccc032) এই API কল করতে হবে ।

✓ Logged In User তার Avatar এবং Bio পরিবর্তন করতে পারবে । প্রথম অবস্থায় রেজিস্টার করার পরে ইউজার এর কোন Avatar থাকবে না । ইউজার প্রোফাইল পেজে গিয়ে তার Avatar পরিবর্তন করতে পারবে । তবে Avater আপলোড করার আগে পর্যন্ত, Default ভাবে ওই ইউজারে এর নামের First Letter দিয়ে, যেভাবে Template এ Dummy Avatar বানিয়ে দেয়া আছে, সেভাবে করতে হবে।

✓ Profile Page এ সেই ইউজার এর সকল পোষ্ট গুলো দেখাতে হবে (যেভাবে টেম্পলেট এ দেখানো হয়েছে) । এখানেও আপনি চাইলে ইনফিনিটি স্ক্রল ইমপ্লিমেন্ট করতে পারেন।

✓ Login এবং Registration এর জন্যে টেমপ্লেট এবং API দিয়ে দেয়া হয়েছে । API ব্যবহার করে Authentication ম্যানেজ করতে হবে । Login এবং Registration সম্পন্ন হলে আমরা একটি Access Token এবং একটি Refresh Token দিয়ে দিবো । Access Token এর মেয়াদ ১ ঘণ্টা এবং Refresh Token এর মেয়াদ ১ দিন। Access Token Expire হলে Refresh Token দিয়ে নতুন Access Token বানিয়ে নিতে হবে এবং Refresh Token Expire হলে পুনরায় লগইন করতে হবে । ডকুমেন্টেশনের [User Authentication](https://documenter.getpostman.com/view/9649334/2sA2rCU2NA#14ef57cb-4e70-4cc9-9ebe-b5f7f7e10ee1) Collection এ প্রয়োজনীয় API বানিয়ে দেয়া হয়েছে ।

-   Logged In অবস্থায় নেভিগেশন মেনুতে এগুলো দেখাবে - Write, Search, Logout, Loggedin User Name and Profile Picture
-   Logged Out অবস্থায় নেভিগেশন মেনুতে এগুলো দেখাবে - Write, Login

✓ আপনাদের সার্চ Implement করতে হবে । সার্চের জন্যে [API](https://documenter.getpostman.com/view/9649334/2sA2rCU2NA#0944f000-81d9-45e5-ab7a-66022a7bff72) এবং Templete বানিয়ে দেয়া হয়েছে । Navbar থেকে সার্চ আইকন এ ক্লিক করলে সার্চ এর মোডাল ওপেন হবে । এখানে Search Modal এর জন্যে usePortal হুক ব্যবহার করতে হবে।

## সামগ্রিক নির্দেশনা এবং বিধিনিষেধঃ

-   শুধুমাত্র Vite প্রজেক্ট সেটআপ দিয়েই এসাইনমেন্টটি করতে হবে। অন্য কোন ফ্রেমওয়ার্ক বা অন্য কোন সেটআপ গ্রহণযোগ্য নয়।
-   TypeScript ব্যবহার করা যাবেনা।
-   এখন পর্যন্ত কোর্সে দেখানো যেকোনো টেকনোলজি বা লাইব্রেরি ব্যবহার করতে পারেন ।
-   সঠিক ভাবে সকল Error Handling না করা হলে এর জন্যে মার্ক কাটা হবে ।
-   API এর ডকুমেন্টেশন লিংক - [React Blogify](https://documenter.getpostman.com/view/9649334/2sA2rCU2NA) এটি, আপনাকে যেই API ফোল্ডার দেয়া হয়েছে, সেই ফোল্ডার এর API গুলোর কোনটির কাজ কি, কি প্যারামিটার দিয়ে, কোন মেথডে রিকুয়েস্ট করতে হবে, কি ধরণের রেসপন্স আসতে পারে সব কিছু এখানে Details এ লিখে দেয়া হয়েছে ।
-   এসাইনমেন্ট সাবমিট করার সময় API Deploy করতে হবে না । আপনি শুধু React এ করা আপনার Frontend Deploy করে লিংক সাবমিট করবেন ।
-   API Server 3000 Port এ চলবে এবং http://localhost:3000 হবে আপনার Base URL । আপনি এসাইনমেন্ট করার সময় API Server এর পোর্ট পরিবর্তন করবেন না ।
-   আমাদের দিয়ে দেয়া API Server এর কোডে আপনি কোন পরিবর্তন করতে পারবেন না । করলেও সেটা কোন কাজে আসবেনা কারণ আমরা আমাদের API সার্ভার চালিয়ে তারপর আপনাদের বানানো Front-end দেখবো।
-   এই এসাইনমেন্ট এর জন্যে শুধু বেসিক কিছু আবশ্যিক রিকুয়ারমেন্ট লিখে দেয়া হয়েছে, এগুলোর বাহিরেও আপনার কোডের হাইজিন ফ্যাক্টর এবং বেশ কিছু জায়গায় আমরা কিছু সমস্যা বা ইউজার এক্সপেরিয়ান্স আর ভালো করার scope রেখে দিয়েছি । সেগুলো আপনাকে implement করতে হবে এবং সেগুলো Implement এর ক্ষেত্রে আপনার কমন্সেস আমরা খেয়াল করবো । এ বিষয়ে Discord এ কোন ধরণের আলোচনা করা যাবে না । আপনি এই এসাইনমেন্টে যত বেশি বেস্ট প্র্যাকটিস, ইনোভেশন করতে পারবেন, তত বেশি মার্ক পাবেন। Extraordinary কাজের জন্য আমরা বোনাস মার্কও দিয়ে দিতে পারি। এখানে "Sky is the limit" ! তাই সুন্দর করে, সাজিয়ে গুছিয়ে, কোর্সে এখন পর্যন্ত বলা সকল কথা কাজে লাগিয়ে বেস্ট আউটপুট নিয়ে আসার চেষ্টা করুন।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/LJPjICMQ) অথবা ব্রাউজারে এই লিংকে **https://classroom.github.com/a/LJPjICMQ** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
